{
    "title": "यातायात पूर्वाधार",
    "number": "७.१",
    "subTitle": "सडक सञ्जालको विद्यमान अवस्था",
    "subNumber": "७.१.१",
    "mapCaption": "नक्सा नं. ९: नगरपालिकाको सडक सञ्जाल नक्सा",
    "content1": "कुनै पनि स्थानको भौतिक विकासको निम्ति सडक सञ्जाल प्रारम्भिक शर्त हो । सम्पूर्ण सुविधा सम्पन्न सडक यातायातको विकाससँगै समग्र विकासको ढोका खुल्दछ । स्थानीय तहको हकमा वडा केन्द्रहरूलाई पालिका केन्द्रसँग जोड्नु तथा पालिका केन्द्रलाई जिल्ला सडक हुँदै राष्ट्रिय राजमार्ग प्रणालीमा जोड्नु आवश्यक हुन्छ । नगरबस्तीहरूमा कृषि सडकहरूको विकास र स्तरोन्नति मार्फत् कृषि उत्पादनहरूको बजारीकरण गरी जनताको आर्थिक अवस्थालाई मजबुत बनाउन सकिन्छ । सुविधा सम्पन्न सडक सञ्जालमार्फत उद्योग तथा पर्यटन क्षेत्रको विकास गरी आर्थिक क्रान्ति सम्भव छ । यसको अलावा धार्मिक क्षेत्रहरूमा सडक सञ्जालमार्फत पहुँच पुर्‍याएर आन्तरिक तथा बाह्य पर्यटकहरू आकर्षित गर्न सकिन्छ ।",
    "content2": "२०५० को नक्शाङ्कन कार्य गर्ने समयसम्म नेपालका पहाडी क्षेत्रमा सडकको अवस्था निकै कमजोर थियो । तर, २०४६ को आम परिवर्तन पछि स्थानीय निकायलाई राष्ट्रिय कोषबाट रकम बिनियोजन गर्ने परिपाटी भए अनुसार ग्रामिण क्षेत्रमा पनि सडक बिस्तारको कार्यले गति लिन थाल्यो । तत् पश्चात सडक सञ्जालको बिस्तारमा ग्रामिण क्षेत्रले पनि फड्को मारेको छ । तर, दुर्गम पहाडी भू–भागका कारण कतिपय त्यस्ता स्थलगत संरचनाको नक्शाङ्कन कार्य हुन नसकेको र तथ्यगत सूचनाको अभावमा ती क्षेत्रहरूमा के कति सडक सञ्जालको बिस्तार भएको छ भन्न एकिन तथ्याङ्क उपलब्ध छैन । यही प्रसङ्गमा नगरपालिका यातायात गुरुयोजनाः (Municipality Transport Master Plan- MTMP) को परिकल्पना हरेक गाउँ/नगर क्षेत्रको यातायात सञ्जालका तथ्याङ्कमा आधारित नक्शा र तथ्यको आधारमा गर्नुपर्ने बाध्यात्मक व्यवस्था गरिएको थियो । यसै बमोजिम यस नगरपालिकामा पनि सडक यातायात गुरु योजना तय गरी कार्यान्वयनमा ल्याउन जरुरी रहेको छ ।",
    "content3": "नगरपालिकाको सडकको अवस्थालाई हेर्दा सन्तोषजनक रहेको छ । यहाँ गत आर्थिक वर्षमा कालोपत्रे/पक्की ३.३ कि.मि. सडक निर्माण भएको थियो भने चालु आर्थिक वर्षको चैत्र मसान्तसम्ममा ५.५ कि.मि. सडक कालोपत्रे/पक्की सडक निर्माण भएको भइसकेको छ । यसैगरी गत आर्थिक वर्षमा ग्राभेल सडक २५ कि.मि. र चालु आर्थिक वर्षको चैत्र मसान्त सम्ममा १५ कि.मि. निर्माण भएको छ भने कच्ची सडक गत आर्थिक वर्षमा ३५ कि.मि. र चालु आर्थिक वर्षको चैत्र मसान्त सम्ममा १८ कि.मि. सडक निर्माण भएको छ । पालिकाको सडक पूर्वाधार सम्बन्धी गत आ व को विवरण तलको तालिकामा समावेश गरिएको छ ।",
    "tableTitle1": "तालिका नं. ६३: स्थानीय पुल, नाली, ट्रस पुल, कल्भर्ट, झोलुङ्गे पुल, ह्युम पाइप निर्माण सम्बन्धी विवरण",
    "tableData1": [
        {
            "sn": "१.",
            "drain": "सिवाई चोक उत्तर ढल निर्माण २०० मिटर (वडा नं. ५)",
            "bridge": "ताप्रांग खोलामा फलामे पुल निर्माण २० मिटर (वडा नं. १)",
            "pipe": "ह्युम पाइप खरिद तथा ढुवानी ३० मि.मि. को १५ थान, ४५ मि.मि. को ७ थान (वडा नं.४)"
        },
        {
            "sn": "२.",
            "drain": "चतरा लाइन ढल निर्माण ३४ मिटर (वडा नं. ६)",
            "bridge": "कुमांग पुल तथा कल्भर्ट निर्माण १८ मिटर (वडा नं.७)",
            "pipe": ""
        },
        {
            "sn": "३.",
            "drain": "सिवाई चोक देखि दक्षिण साना किसान भवन ढल निर्माण १९० मिटर (वडा नं.५)",
            "bridge": "देवी खोला कल्भर्ट निर्माण ६ मिटर लम्बाई आर.सी.सी (वडा नं. ३)",
            "pipe": ""
        },
        {
            "sn": "४.",
            "drain": "नयाँ गोरेटो बाटो जोड्ने लाहुरे चोक ढल निर्माण १६० मिटर लम्बाई (वडा नं.६)",
            "bridge": "भडोली खोला ट्रस पुल १२ मिटर लम्बाई (वडा नं. ९)",
            "pipe": ""
        },
        {
            "sn": "५.",
            "drain": "चौधरी टोल ढल निर्माण ५२ मिटर लम्बाई (वडा नं. ४)",
            "bridge": "सातबिहे ट्रस पुल निर्माण २० मिटर लम्बाई (वडा नं.१०)",
            "pipe": ""
        },
        {
            "sn": "६.",
            "drain": "ओम शान्ति ढल निर्माण ७५ मिटर लम्बाई (वडा नं. ७)",
            "bridge": "घोरमुना खोला ट्रस पुल निर्माण ११ मिटर लम्बाई (वडा नं. १०)",
            "pipe": ""
        },
        {
            "sn": "७.",
            "drain": "जनता मा.वि. ढल निर्माण ७१ मिटर लम्बाई (वडा नं. ८)",
            "bridge": "लाटीखोला चारघरे कल्भर्ट निर्माण ७ मिटर लम्बाई (वडा नं. १०)",
            "pipe": ""
        },
        {
            "sn": "८.",
            "drain": "हडिया बजारबाट बेल्टार जाने सडकमा ढल निर्माण २३० मिटर लम्बाई (वडा नं.१०)",
            "bridge": "रक्तमाला देवी मुनि सुघरे खोलामा पुल निर्माण ६ मिटर लम्बाई (वडा नं. २)",
            "pipe": ""
        },
        {
            "sn": "९.",
            "drain": "हडिया बजार ढल सुधार योजना ५९ मिटर लम्बाई (वडा नं.१०)",
            "bridge": "भोर्लेनी कुसुम्चौरी जोड्ने करम्जे खोलामा पक्की पुल निर्माण १२ मिटर आर सी.सी. (वडा नं. ३)",
            "pipe": ""
        },
        {
            "sn": "१०.",
            "drain": "पछवारि ज्यामिरे नाली निर्माण ४७ मिटर लम्बाई (वडा नं. ९)",
            "bridge": "सिमलातार शिकरपुर जोड्ने गौरी खोलामा ६ मिटर लम्बाईको कल्भर्ट निर्माण (वडा नं. ८)",
            "pipe": ""
        },
        {
            "sn": "११.",
            "drain": "खोरिया टोल बस्नेतको घर छेउ नाली निर्माण ५० मिटर लम्बाई (वडा नं. ९)",
            "bridge": "देवीथान जाने सडकको लाटी खोलामा ट्रस पुल निर्माण १५ मिटर लम्बाई (वडा नं. ७)",
            "pipe": ""
        },
        {
            "sn": "१२.",
            "drain": "",
            "bridge": "धमी चाप पुल निर्माण ७ मिटर लम्बाई (वडा नं. ५)",
            "pipe": ""
        }
    ],
    "tableTitle2": "तालिका नं. ६४: नगरपालिकामा रहेका झोलुङ्गे पुल तथा पुलेसा सम्बन्धी विवरण",
    "tableData2": [
        {
            "sn": "१.",
            "name": "बिरेन्द्र बजार झो.पु.",
            "ward": "८",
            "remarks": ""
        },
        {
            "sn": "२.",
            "name": "आमशाल झो.पु.",
            "ward": "३",
            "remarks": ""
        },
        {
            "sn": "३.",
            "name": "सुन्दर बस्ती झो.पु.",
            "ward": "३",
            "remarks": ""
        },
        {
            "sn": "४.",
            "name": "चटपटे टोल झो.पु.",
            "ward": "४",
            "remarks": ""
        },
        {
            "sn": "५.",
            "name": "चमेरे झो. पु.",
            "ward": "८",
            "remarks": "चौदण्डी ८ र खोटाङ जोड्ने पुल"
        }
    ],
    "source": "नगर कार्यपालिकाको कार्यालय"
}