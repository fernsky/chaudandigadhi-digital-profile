{
    "title": "Import and Export Status",
    "number": "4.1.3",
    "content": "कुनै पनि नगरपालिका आर्थिक रूपले सबल हुनका लागि आयातभन्दा निर्यात बढी हुनु अनिवार्य छ । आयातभन्दा निर्यातको आयतन ठूलो हुँदा यसले व्यापार नाफा वृद्धि भई आर्थिकस्तर माथि उठ्न मद्दत गर्दछ । नगरपालिकाभित्र उत्पादन हुने उपजहरूलाई प्रवद्र्धन गरी स्थानीयस्तरमा उत्पादन हुने उपजमा आत्मनिर्भर भई निर्यात बढाउन सकेमात्र नगरपालिकाको आर्थिक हैसियत वृद्धि हुन सक्छ । नगरपालिकाबाट अदुवा, बेसार, धान, केरा, कागती लगायतका कृषि उपजहरु तथा बाख्रा, कुखुरा, बंगुर लगायतका पशुजन्य उत्पादनहरु निर्यात गर्ने गरिन्छ भने अतिरिक्त खाद्य सामग्री, तरकारी, लत्ता कपडा, घरायसी विद्युतीय उपकरण, निर्माण सामग्रीहरु, शिक्षण सामग्री, रसायनिक मल, फलफूल स्वास्थ्य औषधी तथा उपकरण जस्ता वस्तुहरुको आयात हुने गरेको छ । निर्यातभन्दा आयात बढी हुनुले नगरपालिकाको व्यापार घाटा स्पष्ट अनुमान गर्न सकिन्छ । यद्यपि यकिन तथ्याङ्कका लागि भने नगरपालिकाले विशेष पहलकदमी लिन जरुरी छ ।"
}