{
    "title": "खेतीयोग्य जमिन सम्बन्धी विवरण",
    "number": "४.२.२",
    "intro1": "वैज्ञानिक र व्यवसायिक ढङ्गले भू–उपयोग नहुँदा कृषि क्षेत्रमा ठुलो घाटा व्यहोर्नु परेको अवस्था छ । नगरमा उपलब्ध सम्पूर्ण खेतियोग्य जमिनको वैज्ञानिक र व्यवसायिक ढङ्गले सदुपयोग हुन सकेको पाइँदैन् खेतीयोग्य जमिनको उपलब्धता भएपनि पूर्ण सदुपयोग नहुँदा एकातर्फ जमिन बाँझो हुँदै जाने त अर्कोतर्फ कृषि उत्पादनमा कमी भई आयात गर्नुपर्ने अवस्था श्रृजना हुन सक्छ । भू–सूचना प्रणालीबाट प्राप्त तथ्याङ्क अनुसार नगरपालिकामा ८४.२९ वर्ग कि.मि. अर्थात २९.७० प्रतिशत जमिन खेतीयोग्य रहेको छ ।",
    "imageCaption": "सुकना पोखरीको ड्याम र सिंचाई प्रयोजन",
    "intro2": "जमिन खेतीयोग्य भएर मात्र हुँदैन् त्यसमा सिँचाईको सुविधा हुनुपर्दछ । खेतीयोग्य जमिनमा खेतीपाती गरी पूर्ण सदुपयोग गर्न त्यसमा सिँचाईको सुविधा पुर्‍याउनु अनिवार्य हुन्छ । तसर्थ स्थानीय तहहरूले आफ्नो क्षेत्रमा रहेको खेतीयोग्य जमिनको यथार्थ विवरण तयार पारी त्यसमध्ये सिँचाई पुगेको र नपुगेको जमिनको समेत सही तथ्याङ्क हुनुपर्दछ । यस पश्चात सिँचाई नपुगेको जमिनमा एक वा वैकल्पिक उपायले सिँचाई पुर्‍याउन प्राथमिकता केन्द्रीत गर्नु आवश्यक हुन्छ । यस पालिकामा रहेका खेतीयोग्य जमिनमा विभिन्न सिँचाई आयोजनाहरु मार्फत सिँचाई गरिदै आइएको छ । नगरपालिकाबाट प्राप्त पछिल्लो तथ्याङ्क अनुसार पालिकामा रहेका सिँचाई आयोजनाहरुको विस्तृत विवरण तालिकामा प्रस्तुत गरिएको छ ।",
    "tableTitle": "सिँचाई आयोजना सम्बन्धी विवरण",
    "tableSource": "नगर कार्यपालिकाको कार्यालय",
    "tableData": [
        {
            "sn": "१",
            "project": "पँधेरे खोला सिँचाई योजना",
            "area": "१२ हेक्टर"
        },
        {
            "sn": "२",
            "project": "चिसापानी कुलो",
            "area": "६ हेक्टर"
        },
        {
            "sn": "३",
            "project": "खुरखुरे साना सिँचाई योजना",
            "area": "२१ हेक्टर"
        },
        {
            "sn": "४",
            "project": "सुन्दरी खोला सिँचाई योजना",
            "area": "१९ हेक्टर"
        },
        {
            "sn": "५",
            "project": "विष्णुजग सिँचाई योजना",
            "area": "२१ हेक्टर"
        },
        {
            "sn": "६",
            "project": "कालीटार तल्लो सिँचाई योजना",
            "area": "६ हेक्टर"
        }
    ]
}