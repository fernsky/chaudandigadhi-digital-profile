{
    "title": "माटोको बनावट",
    "content": [
        {
            "text": "नगरपालिकाको भौगर्भिक संरचना भारतीय उपमहाद्धिप (Indian Plate) र तिब्बतीयन प्लेट (Tibetan Plate) को एकआपसको टकरावबाट उत्पत्ति भएको महाभारत पर्वत श्रृङ्खला निर्माण हुँदाको बखत भएको हो । यो विशाल गंगा नदीको एक अंशको रुपमा रहेको छ । यद्यपि धरातलीय Profile हेर्दा माटो र चट्टानहरूमा विविधता रहेको पाइन्छ । यसको कारण भू–धरातलमा निरन्तर भइरहने प्राकृतिक प्रक्रियाहरू (Natural Phenomena) जस्तै मौसम तथा ऋतु परिवर्तन, भू–क्षय, वायुमण्डलीय चापको प्रभाव, वर्षा, शीत, भूकम्प, जलवायु परिवर्तन, सामान्य हावाहुरी आदि हुन् । भित्रि मधेश तथा केही भू भाग पहाडी क्षेत्र अन्तर्गतको भू–भागमा रहेको हुनाले नगरपालिकामा पहाडी क्षेत्रमा चिम्ट्याइलो तथा समथर क्षेत्रमा बलौटे माटो पाइन्छ । यसरी प्राङ्गारिक पदार्थको मात्रा भने निरन्तर खेती भइरहेको क्षेत्रमा केही बढी छ भने बाँझो क्षेत्रमा क्रमशः घटिरहेको अवस्था छ ।"
        }
    ]
}