{
    "title": "भौगोलिक अवस्थिति",
    "sectionId": "2.1",
    "content": [
        {
            "text": "नेपालमा रहेका ७ वटा भित्रि मधेश अन्तर्गतका जिल्लाहरु मध्येको एक उदयपुर जिल्लामा रहेको चौदण्डीगढी नगरपालिकाको कुल क्षेत्रफल २८३.७८ वर्ग कि.मि. रहेको छ । भौगोलिक हिसाबले यो नगरपालिका २६ डिग्री ४१ मिनेट २६ सेकेण्ड उत्तरी अक्षांशदेखि २६ डिग्री ५४ मिनेट २७ सेकेण्ड उत्तरी अक्षांश सम्म र ८६ डिग्री ४६ मिनेट ०७ सेकेण्ड पूर्वी देशान्तर देखि ८६ डिग्री ५९ मिनेट ३२ सेकेण्ड पूर्वी देशान्तरसम्म फैलिएको छ । पालिकाको पूर्वमा बेलका नगरपालिका, पश्चिममा त्रियुगा नगरपालिका, उत्तरमा खोटाङ र भोजपुर जिल्ला तथा दक्षिणमा सप्तरी जिल्ला रहेका छन् । यहाँको अधिकांश भू–भाग भित्रि मधेश अन्तर्गत पर्ने हुँदा बालुवा र पाँगो मिश्रित अत्यन्त उर्वर माटोको प्रधानता रहेको छ । यहाँ उष्ण तथा समशितोष्ण प्रकारको हावापानी पाउनुको साथै पुष र माघ महिनामा चिसो हुन्छ भने बैशाख, जेष्ठ तथा असार महिनामा गर्मी हुने गर्दछ ।"
        }
    ]
}