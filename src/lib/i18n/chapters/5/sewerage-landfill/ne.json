{
    "subsectionId": "sewerage-landfill",
    "title": "५.३.५ ढल निकास तथा ल्याण्डफिल साइटको अवस्था",
    "content": [
        "शहर बजार केन्द्र र एकीकृत बस्ती भएका ठाउँमा ढल निकासको राम्रो प्रबन्ध हुनु आवश्यक छ । ढल निकास पनि भौतिक विकासको एक महत्वपूर्ण पूर्वाधार हो । सडक निर्माणसँगै ढल निकासको व्यवस्थापन भएको खण्डमा सरकार पूर्वाधार विकासमा गरिने दोहोरो खर्चबाट बच्दछ । यसका अलावा मानव बस्तीबाट उत्सर्जित फोहोरलाई मानव बस्तीभन्दा निश्चित टाढाको दुरीमा ल्याण्डफिल साईट बनाएर व्यवस्थापन गर्नुपर्दछ । फोहोर रहित स्वच्छ र सफा वातावरण सभ्यताको परिचायक हो ।",
        "नगरपालिकाले यथोचित रूपमा ढल निकासको उचित प्रबन्ध गर्न सकेको छैन् । यद्यपि शहरी विकास योजना निर्माण गरी अगाडि बढ्न नगरपालिका प्रतिबद्ध रहेको छ । फोहोरमैला व्यवस्थापनका लागि नगरपालिका क्षेत्रमा निश्चित ल्याण्डफिल साइटको व्यवस्था हुन सकेको छैन । नगरपालिकाले ढल निकासका सन्दर्भमा नगरपालिका क्षेत्रका बजार/बस्तीमा ढल निकासका लागि आवश्यक व्यवस्थापन गर्ने, फोहोरमैला व्यवस्थापनमा शून्य लागतको नीति अवलम्बन गर्न टोल विकास संस्थालाई जिम्मेवार बनाउने, बेल्टार बजार लगायत नगरपालिका अन्तर्गतका बजारहरुको सौन्दर्यीकरण गर्ने लगायतका नीतिहरु अगाडि सारेको छ ।"
    ]
}