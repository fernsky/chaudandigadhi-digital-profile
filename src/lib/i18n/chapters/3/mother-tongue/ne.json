{
    "title": "३.४ मातृभाषाको आधारमा जनसंख्याको विवरण",
    "number": "",
    "content": "नेपाल एक बहु–जाति, बहु–भाषा र बहु–साँस्कृतिक विशेषता बोकेको राष्ट्र हो । यस नगरपालिकामा पनि भाषिक विविधता रहेको देखिन्छ । नगरपालिकामा रहेका कुल ५३,६३१ जनसंख्या मध्ये सबैभन्दा बढी २४,९७० अर्थात ४६.६ प्रतिशतले नेपाली भाषा बोल्ने गरेको पाइयो भने ७,६४१ अर्थात १४.२ प्रतिशतले थारु र ४,०८२ अर्थात ७.६ प्रतिशतले चाम्लिङ भाषा बोल्ने गरेको पाइयो । संविधानको धारा ३२ ले भाषा तथा संस्कृतिको हकलाई मौलिक हकको रुपमा स्थापित गरेको र धारा ३१ को शिक्षा सम्बन्धी हकको उपधारा ५ बमोजिम “नेपालमा बसोबास गर्ने प्रत्येक नेपाली समुदायलाई कानून बमोजिम आफ्नो मातृभाषामा शिक्षा पाउने र त्यसका लागि विद्यालय तथा शैक्षिक संस्था खोल्ने र संचालन गर्ने हक हुनेछ ।” भनी स्पष्ट किटान गरेको छ । आफ्नो मातृभाषामा पढ्न चाहने विद्यार्थीहरूलाई नगरपालिकाले विशेष व्यवस्था गर्न सक्ने प्रावधान रहेको छ । मातृभाषा अनुसारको विस्तृत विवरण तालिकामा उल्लेख गरिएको छ ।",
    "table_title": "मातृभाषा अनुसार जनसंख्याको विवरण",
    "table_number": "तालिका नं. ८",
    "source": "राष्ट्रिय जनगणना, २०७८",
    "table_data": [
        {
            "language": "नेपाली",
            "male": "११६५८",
            "female": "१३३१२",
            "total": "२४९७०",
            "percentage": "४६.५६"
        },
        {
            "language": "थारु",
            "male": "३५२४",
            "female": "४११७",
            "total": "७६४१",
            "percentage": "१४.२५"
        },
        {
            "language": "चाम्लिङ",
            "male": "१९२२",
            "female": "२१६०",
            "total": "४०८२",
            "percentage": "७.६१"
        },
        {
            "language": "वान्तवा",
            "male": "१५६९",
            "female": "१८२६",
            "total": "३३९५",
            "percentage": "६.३३"
        },
        {
            "language": "मगर ढुट",
            "male": "१५५६",
            "female": "१७५६",
            "total": "३३१२",
            "percentage": "६.१८"
        },
        {
            "language": "मैथिली",
            "male": "१०६२",
            "female": "१०४७",
            "total": "२१०९",
            "percentage": "३.९३"
        },
        {
            "language": "पुमा",
            "male": "८७८",
            "female": "९९०",
            "total": "१८६८",
            "percentage": "३.४८"
        },
        {
            "language": "तामाङ",
            "male": "७६७",
            "female": "८६७",
            "total": "१६३४",
            "percentage": "३.०५"
        },
        {
            "language": "थुलुङ",
            "male": "४६२",
            "female": "५२०",
            "total": "९८२",
            "percentage": "१.८३"
        },
        {
            "language": "अन्य",
            "male": "१७५९",
            "female": "१८७९",
            "total": "३६३८",
            "percentage": "६.७८"
        },
        {
            "language": "जम्मा",
            "male": "२५१५७",
            "female": "२८४७४",
            "total": "५३६३१",
            "percentage": "१००"
        }
    ],
    "chart_title": "नगरपालिकामा बोलिने भाषाको आधारमा जनसंख्याको विवरण",
    "subsections": {
        "indigenous": {
            "title": "(क) आदिबासी",
            "content": "आदिवासी/जनजाती उत्थान राष्ट्रिय प्रतिष्ठान ऐन, २०५८ अनुसार आदिवासी जनजाती भन्नाले आफ्नो मातृभाषा र परम्परागत रीतिरिवाज, छुट्टै साँस्कृतिक पहिचान, छुट्टै सामाजिक संरचना र लिखित वा अलिखित इतिहास भएका ५८ जाति वा समुदायलाई बुझिन्छ । यस नगरपालिकाको कुल जनसंख्या ५३,६३१ मध्ये १४.२५ प्रतिशत (७,६४१ जना) जनसंख्या थारु समुदायका रहेका छन् । यसैगरी नगरपालिकामा कुल जनसंख्याको ७.६१ प्रतिशत चाम्लिङ, ६.३३ प्रतिशत वान्तवा, ६.१८ प्रतिशत मगर ढुट, ३.९३ प्रतिशत मैथिली, ३.४८ प्रतिशत पुमा, ३.०५ प्रतिशत तामाङ, १.८३ प्रतिशत थुलुङ र अन्यमा ६.७८ प्रतिशत समुदायका व्यक्तिहरुको बसोबास रहेको पाउन सकिन्छ । यी समुदायद्वारा नगरपालिकाको मौलिक संस्कृतिलाई जीवन्त राख्न सहयोग पुर्‍याएको देखिए तापनि यो समुदाय सामाजिक, राजनैतिक र आर्थिक विकासको दृष्टिकोणले पछाडि परेको देखिन्छ । नगरपालिकाको विकासको लागि यो समुदायलाई अहिलेको अवस्थाबाट माथि उठाउन क्षमता विकास, सशक्तिकरण जस्ता विशेष कार्यक्रमहरू सञ्चालन गर्नुपर्ने देखिन्छ । "
        },
        "marginalized": {
            "title": "(ख) उत्पीडित तथा सिमान्तकृत समुदाय",
            "content": "नेपालको संविधानको भाग ३४ अन्तर्गतको धारा ३०६ को (ड) मा सीमान्तकृत समुदाय भन्नाले राजनीतिक, आर्थिक र सामाजिक रुपले पछाडि पारिएका विभेद र उत्पीडन तथा भौगोलिक विकटताको कारणले सेवा सुविधाको उपभोग गर्न नसकेका वा त्यसबाट बञ्चित रहेका संघीय कानून बमोजिमको मानव विकासको स्तर भन्दा न्यून स्थितिमा रहेका समुदाय सम्झनु पर्दछ भनी उल्लेख गरेको छ । सामाजिक विभेदका रुपमा छुवाछुत जस्तो अमानवीय भेदभाव भोगिरहेको यो समुदायले राजनैतिक, आर्थिक र सामाजिक क्षेत्रमा समेत उपेक्षाको अनुभूत गर्नु परेको छ । यस समुदायका आधारभूत र मा.वि. मा अध्ययनरत छात्र छात्राहरूको संख्या तुलनात्मक रुपमा कम रहेको छ । परम्परागत सिपको धनी यो समुदायले आफ्नो सिपलाई आर्थिक विपन्नता र सामाजिक उपेक्षाका कारण पनि अघि बढाउन नसकेको पाइन्छ । निजामती सेवा र गैरसरकारी सेवामा पनि यो समुदायको उपस्थिति अत्यन्तै न्यून छ । त्यसैगरी राजनितिक क्षेत्रमा २०४६, साल यता यो समुदायले आफ्ना सामुदायिक संगठनहरू समेत निर्माण गरेको पाइन्छ । राजनितिक नेतृत्वमा भने सिमित व्यक्तिहरूले मात्र यस समुदायको प्रतिनिधित्व गरिरहेका छन् । यस समुदायका अधिकांश व्यक्तिहरू अदक्ष र अर्धदक्ष जनशक्ति कै रुपमा ज्याला, मजदुरी गरेर जीवनयापन गरिरहेको पाइन्छ । यस नगरपालिकाको विकासका लागि यो समुदायलाई अहिलेको अवस्थाबाट माथि उठाउन विशेष अभियानको थालनी गर्नुपर्ने अवस्था देखिन्छ ।"
        }
    }
}